<!DOCTYPE html>
<html lang="pl">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Czy AI niszczy nam mózg?</title>

  <!-- Normalize -->
  <link rel="stylesheet" href="https://necolas.github.io/normalize.css/latest/normalize.css">

  <link rel="stylesheet" href="../css/style.css">
</head>
<body>
  <div class="container">
    <header>
      <h1>Czy AI niszczy nam mózg?</h1>
      <p><em>Opublikowano 01 lipca 2025</em></p>
    </header>

    <main>
      <article>

        <p>To, że AI ma wpływ na nasze codzienne życie, jest niezaprzeczalnym faktem. Pojawia się ono wszędzie wokół nas — pomaga nam podejmować lepsze decyzje, redagować maile, analizować skomplikowane dokumenty, kodować, uczyć się... Po prostu pomaga nam funkcjonować. AI to rewolucja. Jak duża okaże się być ta rewolucja? Czas pokaże. Już teraz jednak naukowcy z MIT postanowili zbadać wpływ korzystania z AI na sposób funkcjonowania naszego mózgu.</p>

        <p>Wpis ten jest inspirowany nagraniem z YouTube pt. <a href="https://www.youtube.com/watch?v=ylEEq6niz-Q&t=7s&ab_channel=ThePrimeTime"><i>Is AI Giving You Donkey Brain?</i></a>, autorstwa ThePrimeagen. Ani ja, ani ThePrimeagen nie jesteśmy specjalistami od ludzkiego mózgu, dlatego pozwolę sobie pominąć komentarze autora filmu i skupić się na wynikach badań oraz przedstawię własne przemyślenia na ten temat.</p>

        <h3>Badania naukowe i ich wyniki</h3>
        <p>MIT przeprowadziło badania na grupie 54 osób przez okres czterech miesięcy. Grupa została podzielona na dwie podgrupy — jedna z nich korzystała z AI, a druga w ogóle nie używała narzędzi opartych na sztucznej inteligencji w swojej pracy.</p>

        <p><b>Skany mózgu i kreatywność.</b> Badanie wykazało, że grupa niekorzystająca z AI wykazywała znacznie silniejsze połączenia neuronowe, zwłaszcza w zakresie fal alfa (kreatywność i przetwarzanie semantyczne) oraz beta (aktywne myślenie, skupienie, integracja sensoryczno-motoryczna).</p>

        <p><b>Zmniejszona aktywność mózgu przy korzystaniu z AI.</b> Użytkownicy korzystający z AI wykazywali nawet o 40% mniejszą aktywność mózgu w porównaniu do grupy kontrolnej.</p>

        <p><b>Pamięć i poczucie własności.</b> Osoby korzystające z AI miały trudności z przypomnieniem sobie treści esejów napisanych zaledwie kilka minut wcześniej, a także wykazywały mniejsze poczucie własności wobec swoich tekstów.</p>

        <p><b>Głębokość uczenia się.</b> Grupa niekorzystająca z AI osiągała lepsze wyniki w zakresie głębokości uczenia się — miała lepszą pamięć, większą dokładność semantyczną i silniejsze poczucie własności.</p>

        <h3>Wnioski z powyższych wyników</h3>
        <p>AI niewątpliwie pomaga zwiększyć naszą produktywność — potrafimy wykonywać zadania szybciej. Obawiam się jednak, że przez to, iż nie wkładamy w nie dostatecznie dużo wysiłku, możemy się przestać rozwijać. A kto się nie rozwija, ten się zwija. Każdy człowiek powinien ćwiczyć samodzielne rozwiązywanie problemów — to pozwala utrzymać umiejętność krytycznego myślenia i kreatywność.</p>

        <p>Żyjemy w erze AI i musimy się do niej dostosować. Sam korzystam z AI dość często, ale zawsze podchodzę do jej rezultatów krytycznie — sprawdzam, czy to, co mi proponuje, rzeczywiście ma sens. Staram się przy tym zachować swoje człowieczeństwo. Dobrym przykładem jest ten blog. Ten wpis napisałem samodzielnie po przeanalizowaniu materiału źródłowego. Prawdopodobnie skorzystam z AI, aby poprawiła literówki i błędy stylistyczne, ale nie dopuszczę do tego, by LLM w przyszłości pisał za mnie wpisy na blogu.</p>

        <p>Skoro już poruszamy temat uczenia się, polecam szkolenia rozwijające zdolności poznawcze i wspomagające szybsze uczenie się. Sam niedawno ukończyłem pierwszy moduł treningu pamięci na platformie <a href="https://superumysl.eu">Super Umysł</a>. Świetna zabawa, która przynosi bogate owoce. Gorąco polecam!</p>
       <p><a href="../index.html">← Powrót do strony głównej</a></p>

      </article>
    </main>

    <footer>
      <p>© 2025 Jarek @ dev</p>
    </footer>
  </div>
</body>
</html>
