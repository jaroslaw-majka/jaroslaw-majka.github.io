<!DOCTYPE html>
<html lang="pl">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Podsumowanie infoShare 2025</title>

  <!-- Normalize -->
  <link rel="stylesheet" href="https://necolas.github.io/normalize.css/latest/normalize.css">

  <link rel="stylesheet" href="../css/style.css">
</head>
<body>
  <div class="container">
    <header>
      <h1>Podsumowanie infoShare 2025</h1>
      <p><em>Opublikowano 29 czerwca 2025</em></p>
    </header>

    <main>
      <article>
        <p>infoShare, największa konferencja branży IT, dobiegła końca. W tym roku miałem przyjemność uczestniczyć w tym wydarzeniu i było to dla mnie kapitalne doświadczenie – zupełnie inne niż kilka lat temu.</p>

        <p>Agenda była napakowana tematami związanymi z AI, a moim głównym celem było zdobycie wiedzy i inspiracji, jak najlepiej wykorzystać AI w pracy i codziennym życiu.</p>

        <p>Pierwszy dzień zacząłem od wysłuchania wykładu Adama Tornhilla pod tytułem <i>The productivity trap: Meet the perils and promises of AI-assisted coding.</i> Prelegent zwrócił uwagę na bardzo istotny aspekt kodowania z AI, który najlepiej chyba opisuje artykuł Uplevel. Mówi on, że wśród programistów korzystających z Copilota zauważono:</p>

        <ul>
          <li>o 41% większą liczbę produkowanych bugów,</li>
          <li>brak poprawy w szybkości dostarczania kodu, otwierania i zamykania PR,</li>
          <li>brak ograniczenia ryzyka wypalenia zawodowego.</li>
        </ul>

        <p>Wielu prelegentów tego dnia starało się zwrócić uwagę na zagrożenia, jakie niesie za sobą AI. Nie mam tu na myśli przejęcia kontroli nad światem, lecz pozorne tylko zwiększenie produktywności pracowników. Moim zdaniem ma to sens – w końcu jesteśmy dość leniwymi zwierzętami i jeśli ktoś lub coś może wykonać za nas trudną pracę, chętnie z tego skorzystamy. Musimy jednak pamiętać, by efekty tej pracy dokładnie sprawdzić. Finalnie i tak spada na nas, programistów, ciężar głębokiego zrozumienia problemu i dojścia do optymalnego rozwiązania.</p>

        <p>Odmienne zdanie miał Andrzej Sobczak, który podczas wykładu pod tytułem <i>Analityk / Architekt w świecie asystentów i agentów AI</i> stwierdził, że programiści mają około dwóch lat na rynku, po czym staną się zbędni. Zdaniem Pana Andrzeja to analitycy i architekci mają przed sobą świetlaną przyszłość. Jak będzie? Czas pokaże.</p>

        <p>Tak jak po pierwszym dniu miałem w głowie wiele pytań, tak drugi dzień pozwolił mi na znalezienie odpowiedzi na część z nich.</p>

        <p>Dzięki wykładom takich osób jak Jordan Cutler, Aric Dromi Jankov i Gregor Ojsterek zyskałem potwierdzenie, że moje dotychczasowe korzystanie z AI jest w porządku, ale można je jeszcze ulepszyć. Z AI korzystam głównie w celach edukacyjnych – proszę o wyjaśnienie skomplikowanych fragmentów kodu i konceptów. Traktuję je jak nauczyciela, któremu zadaję dużo pytań. AI pomaga mi w analizie długich i skomplikowanych dokumentów, nagrań z YouTube’a, czy w przekształcaniu <code>YAML</code> na <code>JSON</code>. AI jest kapitalne i jego użycie może naprawdę podnieść produktywność. Nie chcę jednak wpaść w pułapkę, w której przestanę samodzielnie myśleć. Osobiście mam wyłączone wszelkie podpowiedzi AI w edytorze kodu – nie chcę, żeby pisało za mnie, ale żeby mnie uczyło kodować? Czemu nie! Bardzo chętnie proszę AI o wytłumaczenie algorytmu, przygotowanie zadań czy pogłębienie wiedzy na różne tematy.</p>

        <p>Obecnie szukam możliwości automatyzacji moich codziennych zadań za pomocą AI, by mieć więcej czasu na rozwój i odpoczynek.</p>

        <p>Oprócz wykładów <i>technicznych</i> uczestniczyłem też w tych, które miały mnie zainspirować. Moim zdaniem najlepszym wykładem całej konferencji infoShare był wykład Magnusa Lindkvista <i>Futurecraft: A radical new way to plan, build and create in a sinking world</i>. Moje trzy kluczowe punkty z tego wykładu to:</p>

        <ul>
          <li>Nie poddawaj się – żyjesz w bardzo dynamicznym świecie. Wielu wielkich ludzi stawało się wielkimi, ponieważ podnosili się po porażce.</li>
          <li>Don't compete – CREATE.</li>
          <li>Nie bądź perfekcyjny – dostarczaj rozwiązania dynamicznie.</li>
        </ul>

        <p>Czy uważam, że była to ciekawa konferencja? Zdecydowanie! Świetnie się na niej bawiłem, wiele się nauczyłem i za rok chciałbym znów w niej uczestniczyć.</p>

        <p>Na koniec dodaję jeszcze link do artykułu Uplevel, o którym pisałem na początku wpisu: <a href="https://uplevelteam.com/blog/ai-for-developer-productivity">The Results Are In: GenAI Isn't Improving Developer Productivity (Yet)</a></p>
        <p><a href="../index.html">← Powrót do strony głównej</a></p>
      </article>
    </main>

    <footer>
      <p>© 2025 Jarek @ dev</p>
    </footer>
  </div>
</body>
</html>
